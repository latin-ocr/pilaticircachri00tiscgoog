7

terreat vel frustretur, aut eorum excuset contemptum qui
ad discendum reconditiora investigandumque paullo sunt
segniores.

His breviter, ut par erat, expositis ad eam progredien-
dum est quaestionem quam in nostri libelli titulo expressimus.
Quaerendum igitur est quid lucis afferatur Pilati circa Chri-
stum iudicio ex his quae etiamnum supersunt Actis Pilati.
Qua in quaestione tractanda ita versabimur, ut primum videa-
mus an inter canonica evangelia nostra et ista Pilati Acta con-
veniat de universa eorum persona qui iudicio intererant; tum
in singulas inquiramus partes accusationiS, defensioniS, dam-
nationis. Prior quaestio ita comparata est ut quo magis Pilati
Acta cum evangeliis consentiant, eo propius ad ipsam accedere
veritatem iudicanda sint, eoque plus auctoritatis ea adsumant
quae, ubi de singulis iudicii partibus quaeritur, canonicarum
narrationum videantur supplementa. Ut enim illud quidem
dubium non est quin consentientes evangelistae quattuor recte
tradiderint universam iudicii rationem, et quo animo fuerint
tum Iudaei accusatoreS‚ tum Christus reus suaeque ipse
caussae defensor, tum Pilatus iudex: ita minime illi id egerunt
ut quaecumque acta sunt quam accuratissime litteris consig-
narent. Proptereaque his in rebus possunt suppleri facile, in
illis non possunt nisi confirmari.

Ac primum igitur ex auctoritate Actorum Pilati de Iu-
daeis accusatoribus dicendum* est. Prodeunt ii quidem men-
daces et perfidi, vindicandae legis ardorem praetendentes
ipsorum odio atque invidiae, inter sacrilegii accusationem et

civile crimen fluctuanteS, parati ad arripiendum quicquid eos

