10
depingere diximus, non modo ad istum librum commendandum
valet, verum eam quoque vim habet ut evangeliorum fidem
auctoritatemque confirmet.

Possit hoc ipso loco etiam de iis dici qui contrarias accu-
satorum partes sustinebant, de defensoribus Christi. His Acta
Pilati augent scenam iudicii 3 in evangeliis enim plane non esse
constat. Sed hac de re post explicare praestat, ubi de singulis
agitur.

In singulis vero iudicii partibus examinandis non id nobis
consilii est ut quaecumque in Actis Pilati perscripta sunt iu
disceptationem et controversiam vocemus, sed breviter tangen-
' tes quae ficti speciem habent, de iis quae haud indigna fide
videantur accuratius videbimus.

Itaque praetereuntes quae de reo in praetorium introdu-
cendo narrantur, de cursore Iesum adorante et signis ingre-
diente eo mirum in modum se inclinantibUS, quippe et fabulosa
omnia et satis contraria iis quae de modo quo Iesum Pilato
tradebant apud evangelistas, Matthaeum potissimum (27, 2.) et
Marcum (15, 1.) leguntur, statim in ipsam accusationem inqui-
ramus. Haec quibus verbis concepta esset, tantum non silentio
praeterierunt et Matthaeus et Marcus3⁸ inde tantum quod Pila-
tum ex reo quaesivisse perhibent an Iudaeorum rex esset, con-
iicere licet quo nomine a Iudaeis accusatus fuerit. Nec fere
accuratior Iohannes3 orditur enim a quaestione Pilati: Quam
caussam affertis adversus hunc hominem 18, 293 sed id ipsum
quod quaerit non respondent illi, significantes tantum se Iesum
non tradituros fuisse nisi male fecisset. Paullo plus ex Luca

comperimus3 Iudaeos enim hunc in modum accusantes¹ facit ,

