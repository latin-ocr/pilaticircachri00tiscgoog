8

ad propositum perducturum videtur, surdis ad deliberationem
ac defensionem auribus, patientes ludibrii dummodo id quod
volunt extorqueant, obstinati et a caussae suae desperatione
audaces. Quorum nihil a canonica ratione abhorrere in promtu
est. In ultima quidem Actorum parte, quae non ad iudicium
pertinet sed ad res Christo ad vivos reverso circa Nicodemum
et Iosephum gestas, aliud accedit idque ipsa proprium habent:
repraesentantur enim Iudaei, licet etiam tum fidem Christo
constanter negent,- credulitate quadam et superstitione ad
fidem propensi. Hoc plane e consilio erat auctoris Actorum.
Ac possit vero huc comparari quod Matthaeus de custodia
· sepulchri a Iudaeis expetita narrat.

Christus vero malignae accusationi divinam animi aequi-
tatem fiduciamque caussae iustae magnae sanctae opponit,
persuasissimum habens nequissimum iudicium iri completum.
Ipsis accusatoribuS, de quibus dudum desperandum fuerat,
iam nihil habet quod respondeat3 nec impetui turbae impie-
tatis ducum adiutricis aliud quam patientiam, quam silentium
adhibet. Surgunt defensores: ipse vero nec his auctoritatem
interponit. Nec magis ad Pilatum quicquam‘nisi interrogatus
dicit. Dicit vero ad eum tantum quantum satis erat cum ad
fraudem accusationis arguendam, tum ad significandam caus-
sae suae dignitatem. ’

Pilatus denique, simul ac Iudaei accedunt, alienum ab iis
animum non celat neque quantopere fanaticae eorum accusa·
tioni diffidat: hinc statim operam dat ut totam caussam de·
clinet. Mox hominem minime vulgarem in iudicium vocatum

esse videt: Iesu tam praesentem firmumque ac tranquillum

