6

 

dubie priorem esse. Qua cum re si componimus quae saeculis
secundo tertio ,quarto de Pilati Actis testimonia data sunt,
dubitari vix ac ne vix quidem potest quin idem libellus quem
Iustinus, quem Tertullianus, quem Eusebius aliique norunt ¹),
etiamnum eo scripto supersit quod nuperrime ad multos an-
tiquos testes recensitum ipsi edidimus in nova evangeliorum
apocryphorum collectione 2). Is ipse quidem textus quem libel-
lus ab auctore suo nactus est, in mira delitescit varietate co-
dicum; sed idem de scriptis veterum aliis multis maximeque

similibus valet, neque eiusmodi est ut manum criticam de-

1) Hanc in rem in Evang. apocr. prolegg. pag. LXIV. haec scripsi:
„Iamvero quae singula vidimus historica, ea quandam testimoniorum
seriem efficiunt. Iustinus quae Acta Pilati laudat medio saeculo se—
cundo, eadem Tertullianus initio saeculi tertii percenset: porro
eadem Maximinus imperator initio quarti, saeculi suspecta atque irrita
reddere studuit oppositis aliis novis iisque maxime contumeliosis, quo
eodem saeculo quarto eadem commemorant Eusebius et Epiphanius:
insequitur quinto saeculo Orosius, sexto Gregorius Turonensis. Ea

‘vero quae ad nos pervenerunt Acta iam antiquissimo codice Latino

palimpsesto V. vel VI. saeculi, item papyraceis foliis Coptis eiusdem
certe aetatis continentur. An nihilominus putemus haec nostra di-
versa esse ab antiquis illis, quamvis quicquid de suis veteres docent,
id inveniamus in nostris? Quo tandem modo subito perire poterant
quae iam inde ab Iustini tempore tanta Christianis auctoritate-‘valere
videbantur? Aut quem tandem, quum vetera tam bona tantaeque ex
longo usu auctoritatis esse sciret, alia nova ficturum fuisse putemuS,
ac finxisse vero cum tanto successu ut nova sua Graecis Latinis
Coptis mirum in modum commendaret iisque vetera loco moveret*
atque exstingueret?“

²) Ipse libri titulus est: Evangelia apocrypha. Adhibitis plurimis
codicibus Graecis et Latinis maximam partem nunc primum consultis
atque ineditorum copia insignibus edidit O. Τ. 1853.

