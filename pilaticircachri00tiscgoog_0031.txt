25

esse in epistula imperatoria apud Theodoretum hist. eccles. ‘

IV, 7. confirmatur, ubi est: ἐπιστραφεὶς ἐπὶ τά τῆς ἀνατολῆς μέρη
καὶ αἰτήσας ὕδωρ ἐπὶ χειρῶν. Utrum praestet, quaeritur: nisi
forte in narratione magis quam in ipsa re discrimen est. Quum
enim manuum lotio coram sole solis obtestandi caussa fiat, ean-
dem coram populo fieri necesse est: consilium enim Pilati erat
ut ostenderet populo sibi de innocentia Iesu persuasissimum
esse. ’ Facile autem a Matthaeo negligi poterat quod ea in re
prorsus a ratione esset Romani iudicis: id quod in Actis Pilati
fideliter expressum videtur.

Sed haec iam satis esse puto ad probandum Actorum Pilati,
ut etiamnum supersunt, ingenium, atque ad aliorum de iisdem
= studia commovenda. Grata fore iis spero qui *a sincera fide-non
alienum ducunt verum quaerere, quique evangelistarum virtu—
tes sano iudicio pluris'faoiunt quam quae ficta laude augeri
debeant. Qui quum, ut divina voluntas ferebat, nobis dederint
unde aeterna humani generis salus pendeat, vana ambitio est

velle nihil eos non perfecte aut non recte dixisse.

Scribebam Lipsiae die xxv. m. Febr. a. 1855.

