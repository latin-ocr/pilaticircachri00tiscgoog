13

totam rem ad ipsos accusatores relegare studet. Rursus Iudaei
sibi non licere poenam mortis decernere dicunt, cuiusmodi quid
ut dicerent, in verbis Pilati nihil caussae erat. Atque concludi-
tur inde ad ipsum crucis supplicium Christo destinatum. Haec
vero omnia adhibitis Pilati Actis plana sunt atque expedita.
Eadem ibi verba tu1n Iudaeorum tum Pilati leguntur ΙΙΙ, 1. sed
nexu satis diverso. Dudum enim ipsa accusatio locum habuit,
atque item narratur rescivisse Pilatum, Iudaeos nulla alia re
quam invidia studioque religionis sabbati vindicandae inChri-
stum concitatos esse. Tum Pilatus prodit solem contestans se
nullam in Iesu culpam invenire. Reponentibus vero Iudaeis:
Εἰ μὴ ἦν οὗτος κακοποιὸς, οὐκ ἄν σοι παρεδώκαμεν αὐτόν, ipse ad-
dit: Λάβετε αὐτὸν ὑμεῖς καὶ κατὰ τὸν νόμον ὑμῶν κρίνατε αὐτόν.
Rursus Iudaei, quemadmodum iam ab initio rem suam esse ca-
pitalem significarunt, iudicium Iesu ad Pilatum, non ad ipsos
pertinere aiunt dicendo: Ἡμῖν οὐκ. ἔξεστιν ἀποκτεῖναι οὐδένα.
Quae ad verba¹ postrema Pilatum salse respondisse referunt:
’Υμῒν εἶπεν ὁ θεὸς μὴ ἀποκτεῖναι, ἀλλ’ ἐμοί; Quemadmodum igi-
tur Matthaeus et Marcus, praetermissis iis quae praecesserunt
omnibus, iudicii initium eo faciunt quod Pilatus Iesum interro-
gat num sit Iudaeorum reX, ita nec Iohannes ipsum actionis
coram Pilato initium indicavit. Iudicatum vem, quamvis aliena
accedant, haud improbabiliter in Actis Pilati legimus.
Praeterea ibidem etiam ipsa accusatorum nomina referun-
tur. Ea quam fidem habeant, difficile dixeris3 nisi quod rectis-
sime primo loco poni videntur Annas et Caiaphas. Gamalielis
et Iairi nomina quod immiscentur, id certe non ad traditionem

apostolicam confictum dici potest. Alexandri vero nomen nota-

