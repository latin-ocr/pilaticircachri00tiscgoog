15

 

in eodem praetorio positum cogitatur, Acta Pilati invito Io-
hanne cum Matthaeo faciunt.

Sed ad quaestionem de nuntio uxoris Pilati redeundum
est. Quodsi modo de tribunali apud Matthaeum commemorato
recte vidimus, verbis eius: καθημένου δὲ αὐτοῦ ἐπὶ τοῦ βήματος
minime indicatur extrema iudicii pars, qua Pilatus iam id age-
bat ut ferret de Iesu sententiam, sed universum iudicii tempus
significatur, ita ut fere idem sit ac si scriptum esset: Dum Ie-
sus coram Pilato iudice stabat. Notatur igitur aliquid quod non
necesse est in eam ipsam incidere actionem cui insertum est.
Ac videtur vero istud additamentum eam potissimum vim ha-
bere, ut nuntius de somnio uxoris non inter ipsam, cui interpo-
situs est, deliberationem de reo paschatis caussa dimittendo
advenisse existimetur. Quem in modum si Matthaei locum pro-
babiliter explicuimus, nihil obstat quominus Pilati Actis ipsum
tempuS, quo adveniebat nuntius, accurate expressum putemus
· Quod ut teneamus, etiam aliud est quod nos commovet. Quum
enim evangelistae omnes quattuor, ut iam observavimuS, minus
ad id attenderint ut primas iudicii actiones diligenter describe-
rent, mirum non est quod eorum nullus praeter Matthaeum de
uxoris Pilati nuntio exposuit. Sin vero is nuntius intervenisse
putandus esset quo tempore Pilatus quaestionem de absolvendo
reo proposuisset, mirum esset a Luca Marcoque et Iohanne
eum nuntium plane praeteriri silentio, quum omnes referant
quae circa istam Pilati quaestionem versantur.

Ceterum apparet ipsum Matthaeum obiter tantum eam
rem tetigisse. Nihil enim refert nisi verba uxoris, et ita quidem

ut fere videantur a nuntio in scenam iudicii clamari: id quod a

