cuntur evangelia satis constat. Quae quamvis nec eorum quo-
rum nomina prae se ferunt apostolicorum sint auctorum, nec
sinceritate fidei aut veritatis amore ullo modo aequiparari
queant canonicis scriptiS, quorum sane auctoritatem affecta-
bant: tamen, modo ad ea summae antiquitatis Christianae
tempora pertineant quorum perexigua litterarum exstant mo-
nimenta, posse multa continere quae canonica suppleant facile
intellegitur. Neque enimvero tantummodo poterant verum
etiam debebant aliquam historicae veritatis rationem habere,
quo plus fidei fieret opinionibus falsis iis, quas ad probandas
stabiliendas propagandas ab auctoribus suis sunt inventa. Ni-
mirum quicquid historici argumenti a {dogmatica ratione vel
minus vel plane non pendebat, id ad ipsam potius historiam
conformare quam luxuriante ingenio fingere 'consentaneum
erat, eo praesertim tempore quo aliquam earundem rerum
gestarum memoriam inter multos exsistere certum esset.

Iamvero de ultimis Christi fatis si quaeritur, ad ea apo-
cryphorum scriptorum nihil magis pertinet quam Acta Pilati.
Ea dico Acta quae iam aetate Iustini MartyriS, saeculo se-
cundo medio, non modo circumferebantur sed magnam famam
atque auctoritatem erant adepta: quae quidem non tam Pila-
tum auctorem habuisse quam a Christiano ex Iudaeis oriundo
composita fuisse, luculenter omnibus iis probatur quae inde ab
eodem Iustino et quinquaginta fere annis post a Tertulliano
allata sunt.

At, quaeris, ista Acta ubinam sunt? Postquam dudum
fuerunt qui suspicarentur in evangelio quod dici consuevit Ni-
codemi inesse plura quae ex Pilati Actis fluxerint, contra

