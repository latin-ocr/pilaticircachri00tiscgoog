21

 

Nicodemi ceterorumque quos indicavimus defensionem alia
quaedam defensio eaque satis singularis locum habuisse dicitur.
Exprobrantibus enim Iesu quod adulterino sanguine natus sit,
viri duodecim, quorum etiam nomina adscribuntur, prodeunt
testantes desponsatam fuisse Iosepho Mariam seque ipsos in-
terfuisse sponsalibus, Tota ea disputatio admodum suspecta
est fraudis3 nihil enim memoriae proditum est quod probet,
Iudaeos Iesum dum viveret similiter calumniatos esse. A Celso
quidem celebri Christianorum adversario ante medium saecu-
lum secundum eadem criminatio, teste Origene, in medium
prolata est; inventa vero ab eo non potest credi, quemadmo-
dum etiam in tractatu talmudico qui Sanhedrin inscribitur
locum est* nacta. Quod in iudicio describendo ab evangelistis
praeterita est, non tanti momenti videri possit propter Marci
verba: κατηγόρουν αὐτοῦ οἱ ἀρχιερεῖς πολλά et ἴδε Ᾰπόσοι σου κατη-
γοροῦσινε inde enim sequitur ab adversariis Iesu multo plura
prolata esse quam evangelistae referant. Atque tale quid ab
evangelistis eo facilius praetermitti poterat quoniam ad com-
mendandum Pilato supplicium frustra adhibitum esse certum
est. Attamen similius veri est evulgatis demum Matthaei et
Lucae evangeliis calumniam istam a Iudaeis emanasse, ac magis
etiam tum invaluisse quum scriberentur Pilati Acta. Hinc est
enim quod auctor libelli eam rem tanta cum gravitate tractat,
tantamque vim tribuit sponsalium Iosephi testibus. Id quod a
posteriqribus ecelesiae saeculis alienum est, proptereaque ad
testandam libelli aetatem valet.

Haud pauca reliqua sunt examine perquam digna, sed ea

hoc loco breviter indicasse satis habebimus.

