„EAM

bile est propterea quod unus de Petri iudicibus, auctore Luca
in Actis App. 4, 6., eodem nomine utebatur. Ac videtur idem
cogitari, ad quem cursor in solemni in urbem introitu Christi a
Pilato se missum dicit Act. Pil. I, 3.

Inter haec ipsa, quae modo vidimus, ab auctore Actorum
Pilati nuntius ponitur de somnio uxoris procuratoris. De eo
constat solum Matthaeum 27, 19. mentionem fecisse. Quam
quum fecerit proposita iam Pilati quaestione de reo paschatis
caussa vinculis exsolvendo, quaeritur uter rectius nuntii tem-
pus indicaverit. Apud Matthaeum quidem etiam illud aliquid
momenti habet quod dicit, uxorem nuntium ad Pilatum misisse
⁵ καθημένου αὐτοῦ ἐπὶ τοῦ βήματος. Ab his ipsis verbis proficisca-
tur disquisitio nostra. Videntur ista, si ad Iohannis verba 19, 13.
‘O οὖν Πιλᾶτος - - - ἐξήγαγεν ἔξω τὸν Ἰησοῦν καὶ ἐκάθισεν ἐπὶ
τοῦ βήματος comparantur, extremam iudicii actionem indicare.
At planum est ea in re Iohannem a Matthaeo graviter dissen-
tire. Iohanne enim auctore, postquam Barabbas dudum abso—
lutus est, Pilatus ad ferendam de Iesu sententiam in tribunali
considit, cf. 18, 40—-19, 13. Cohaeret id cum eo quod *idem
dissentientibus Synopticis tradit, Iudaeos praetorium non in—
trasse3 neque enim magis de tribunali inter utrosque convenire
videtur: nisi fortasse duplex tribunal intellegi possit, alterum
in praetorio idque a Matthaeo commemoratum, alterum idque
gravius extra praetorium collocatum, unde sententia iudicis
ferenda fuerit. Quae opinio eo poterit confirmari quod Iohan-
nes non simpliciter dicit tribunal, sed addit in Lithostroto sive
Gabbatha positum. Quod utut est, certe in utraque re, tum
quod Iudaei praetorium intrasse dicuntur, tum quod tribunal

